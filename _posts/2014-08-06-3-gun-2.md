---
layout: post
title: Microsoft 'ta 3.Gün
date: 2014-08-06 23:11
image: msyaz3.jpg
comments: true
categories: [MicrosoftYazOkulu-2014]
---

<p style="text-align:justify;"><span style="color:#000000;"> </span></p>
<p style="text-align:justify;"><span style="color:#000000;">Bugünkü yazıma yoğunlukla ilgili bir cümleyle başlamayacağım diyecektim ki bu cümle de yoğunlukla ilgili oldu. Ama bünye alışıyor yavaştan. Alışıyor alışmasına ama projemde fazla ilerleyemiyorum. Bugün projemle ilgili sadece normalizasyon yaptım aklıma çılgınca planlar geliyor ama ne yazık ki gerçekleştireceğim zamanım yok. Neyse bugünüm de projem hariç yine dolu dolu geçti.</span></p>
<p style="text-align:justify;"><span style="color:#000000;">Sabah ilk konuğumuz Windows ve XBOX MEA (Ortadoğu ve Afrika) teknik sorumlusu İbrahim Kıvanç 'tı. Bizlere MSP hakkında bilgiler verip bu programın bize nasıl yararlı olacağından bahsetti. Ayrıca gelecek planlarımız için bir kaç tavsiyede bulundu.</span></p>
<p style="text-align:justify;"><span style="color:#000000;">Daha sonraki konuğumuz Ümit Bilen 'di. Microsoft Dynamics ürün ailesinin çalışmasını ve hangi amaçlara hizmet ettiğini anlattı. ERP (Kurumsal İhtiyaç Programlama) 'den ve ERP tedarikçilerinden bahsetti. Sonraki konumuz CRM (Müşteri İlişkileri Yönetimi) 'ydi. Müşteriyi tanıyıp ihtiyaçlarını anlamak, ona göre uygun hizmetler ve ürünler geliştirmekmiş. Ayrıca CRM konusunda yazılımcı açığının olduğunu üstüne basarak söyledi ve bu konuda çalışanların normal yazılımcılardan daha fazla ücret aldığını belirtti.</span></p>
<p style="text-align:justify;"><span style="color:#000000;">Bu iş için iki farklı çalışma alanı varmış :</span></p>
<p style="text-align:justify;"><span style="color:#000000;">- Danışmanlık</span>
<span style="color:#000000;"> -Yazılım geliştirme</span></p>
<p style="text-align:justify;"><span style="color:#000000;">Sonraki konuğumuz Business Program Manager MEA sorumlusu Hande Kayadeniz Torkan 'dı. MVP ilgili bilgiler verdi. Nasıl MVP olunur başlığı altında ; Microsoft teknolojilerinde daha çok insana nasıl ulaşılıp  da yardım edilir şeklinde yoğun çalışma yapanlara bu ünvan veriliyormuş. Dünya çapında  MVP sayısı 3983 iken Türkiye 'de ise bu sayı 29 'muş.</span></p>
<p style="text-align:justify;"><span style="color:#000000;">En son konuğumuz olan Özyeğin Üniversitesi Rektör Yardımcısı Prof. Reha Civandar 'da Gelecekteki İnternet başlığı altında internetin geçmişten günümüze nasıl geliştiğinden ve güvenlikle ilgili sorunlardan bahsedip güne noktayı koydu.</span></p>
